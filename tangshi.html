<!DOCTYPE html>
<head>
    <title></title>
    <link rel="stylesheet" href="css/book3.css">
</head>
<body>
    <div class="home">
        <div class="content">
            <div class="stars"></div>
            <img class="bgc" src="https://img.lccyj.ltd/img/tangshi.JPG" width="100%" alt="">
            <h3 class="title">《全唐诗》是汇集唐代诗歌的总集 全书共九百卷。</h3>
            <h3 class="titles">
                《送杜少府之任蜀州》<br>

                王勃<br><br>



                城阙辅三秦，风烟望五津。<br>

                与君离别意，同是宦游人。<br>

                海内存知己，天涯若比邻。<br>

                无为在歧路，儿女共沾巾。<br><br><br>



                《咏 鹅》<br>

                骆宾王<br>



                鹅，鹅，鹅，曲项向天歌。<br>
                白毛浮绿水，红掌拨清波。<br><br><br>



                《和晋陵陆丞早春游望》<br>

                杜审言<br>



                独有宦游人，偏惊物候新。<br>

                云霞出海曙，梅柳渡江春。<br>

                淑气催黄鸟，晴光转绿蘋。<br>

                忽闻歌古调，归思欲沾巾。<br><br><br>
                《回乡偶书》<br>

                贺知章<br>



                少小离乡老大回， 乡音难改鬓毛衰。<br>

                儿童相见不相识， 笑问客从何处来。<br><br><br>



                《登幽州台歌》<br>

                陈子昂<br>



                前不见古人，后不见来者。<br>

                念天地之悠悠，独怆然而涕下。<br><br><br>



                《春江花月夜》<br>

                张若虚<br>



                春江潮水连海平，海上明月共潮生。<br>

                滟滟随波千万里，何处春江无月明。<br>

                江流宛转绕芳甸，月照花林皆似霰。<br>

                空里流霜不觉飞，汀上白沙看不见。<br>

                江天一色无纤尘，皎皎空中孤月轮。<br>

                江畔何人初见月，江月何年初照人。<br>

                人生代代无穷已，江月年年望相似。<br>

                不知江月待何人，但见长江送流水。<br>

                白云一片去悠悠，青枫浦上不胜愁。<br>

                谁家今夜扁舟子，何处相思明月楼。<br>

                可怜楼上月徘徊，应照离人妆镜台。<br>

                玉户帘中卷不去，捣衣砧上拂还来。<br>

                此时相望不相闻，愿逐月华流照君。<br>

                鸿雁长飞光不度，鱼龙潜跃水成文。<br>

                昨夜闲潭梦落花，可怜春半不还家。<br>

                江水流春去欲尽，江潭落月复西斜。<br>

                斜月沉沉藏海雾，碣石潇湘无限路。<br>

                不知乘月几人归，落月摇情满江树。<br><br><br>
                《望月怀远》<br>

                张九龄<br>



                海上生明月，天涯共此时。<br>

                情人怨遥夜，竟夕起相思。<br>

                灭烛怜光满，披衣觉露滋。<br>

                不堪盈手赠，还寝梦佳期。<br><br><br>



                《宿建德江》<br>

                孟浩然<br>



                移舟泊烟渚，日暮客愁新。<br>

                野旷天低树，江清月近人。<br><br><br>



                《终南别业》<br>

                王维<br>



                中岁颇好道，晚家南山陲。<br>

                兴来每独往，胜事空自知。<br>

                行到水穷处，坐看云起时。<br>

                偶然值林叟，谈笑无还期。<br>


            </h3>

    
    </div>

</body>

</html>
